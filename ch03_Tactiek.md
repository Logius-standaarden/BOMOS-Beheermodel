

# Tactiek

![Tactiek](images/image7.png "Tactiek") 

## Community

Deelname aan de community kent geen drempels of restricties. De leden
van de community werken in verschillende beheerorganisaties en kunnen
alle informatie m.b.t. de standaard en het beheer daarvan inzien via de
website en issues of RFC\'s melden. Het Logius adviesorgaan behandeld
deze issues of RFC's. In de community en werkgroepen wordt inhoudelijk
en praktijkgerichte kennis uitgewisseld, de samenwerking met andere
standaardisatieorganisaties is een belangrijk onderdeel voor de
doorontwikkeling en beheer van BOMOS.

## Architectuur

De belangrijkste toepassing van BOMOS is als hulpmiddel voor de verdere
ontwikkeling van beheerorganisaties. De standaard is een op zichzelf
staande open standaard en geen onderdeel van een bovenliggende standaard
of stelsel. Er is dus geen afhankelijkheid met andere beheerorganisaties
van stelsels of standaarden. De samenwerking met andere
standaardisatieorganisaties is wel een belangrijk onderdeel voor de
doorontwikkeling en beheer van BOMOS.

## Jaarplan/Ontwikkelagenda

Afgeleid van de doelstellingen is voor de standaard een ontwikkelagenda
opgesteld waarmee invulling wordt gegeven aan de geformuleerde visie.
Uit het overzicht hieronder kun je opmaken welke ontwikkeling op welk
moment in de tijd gerealiseerd gaat worden.

| Gremium                                                                        | Accent                                   | Rol participant                                                                                                                                                                                                                                                                                                                                                                                                                                                         | Ondersteuning door beheerder (Logius)                                                                                                                                                                                                                                             |
|--------------------------------------------------------------------------------|------------------------------------------|-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|-----------------------------------------------------------------------------------------------------------------------------------------------------------------------------------------------------------------------------------------------------------------------------------|
| **BOMOS Community**<br>(omvang onbeperkt<br>Operationeel 2x Per jaar)          | Inhoud – delen                           | Samen met alle leden van de community:<br>1. Volgen van ontwikkelingen.<br>2. Leveren van input voor de doorontwikkeling van de standaard.                                                                                                                                                                                                                                                                                                                              | 1. Informatie m.b.t. specificaties en beheer open delen met community.<br>2. Deelnemen aan BOMOS klankbordgroep<br>3. Organiseren bijeenkomsten.                                                                                                                                  |
| **BOMOS Klankbordgroep**<br>(Tactisch 4x per jaar)                             | Inhoud – afstemmen –adviseren en  beluit | Samen met andere experts van de beheer organisatie:<br>1. Inhoudelijk ontwikkelen van standaard onderdelen en bijbehorende documentatie.<br>2. Voorbereiden van de release-planning.<br>3. Prioriteiten stellen voor de ontwikkeling, roadmap van nieuwe releases van de standaarden.<br>4. Goedkeuring van aanpassingen op de standaard.<br>5. Vaststellen externe publicaties over het standaardenbeleid en releases.<br>6. Vaststellen beheermodel van de standaard. | 1. Informatie m.b.t. specificaties en beheer open delen met community.<br>2. Analyseren, ontwerpen en uitwerken van specificaties.<br>3. Volgen en beïnvloeden van standaarden of modules<br>4. Organiseren bijeenkomsten.<br>5. Beschikbaar stellen specificaties en publicaties |
| **Directie Digitale Samenleving**<br>(Strategisch besluitvormend, 2x per jaar) | Bestuurlijk besluit                      | Samen met andere bestuurders:<br>1. Vaststellen budget van BOMOS.<br>2. Vaststellen beheermodel van de standaard.                                                                                                                                                                                                                                                                                                                                                       | 1.Begeleiding van de Adviesraad                                                                                                                                                                                                                                                   |

## Pilots

Een pilot is onderdeel van de adoptiestrategie om de verschillende
stakeholders te overtuigen van de meerwaarde van de standaard. Dit doen
we doormiddel van het aanbieden van een assessment. Hiervoor is tooling
ingericht en beschikbaar gesteld op de Logius website. Met deze tool kun
je d.m.v. het invullen van een vragenlijst inzicht krijgen in de mate
van volwassenheid van het beheer van een standard of stelsel. De
resultaten kunnen positief bijdragen aan het draagvlak van een standaard
of stelsel en tevens bijdragen aan verbetering van de kwaliteit.

## Adoptiestrategie

Het gebruik van BOMOS is niet vanzelfsprekend. De toepassing en het
beheer ervan in praktijk brengen is ons uiteindelijke doel. De community
en werkgroepen zijn hierbij van wezenlijk belang. Voor de adoptie en
erkenning van de standaard door het werkveld, heeft Logius, de standaard
ook aangeboden ter publicatie aan de beheersorganisatie en aan het Forum
Standaardisatie. Zij adviseren ook in het gebruik van de standaarden. In
samenwerking met de beheerorganisaties welke deelnemen aan de
werkgroepen en aan de community streven wij naar adoptie en erkenning.

## Rechtenbeleid

De Standaard zelf en dit beheermodel vallen onder de Creative Commons
licentie (Creative Commons Attribution 4.0 License) Dit houdt in dat het
is toegestaan om deze documenten te gebruiken, verder te verspreiden en
aan te passen. Dit werk en de specificaties van de standaard worden
royaltee-free ter beschikking gesteld. Organisaties en personen die
bijdragen aan de standaard dienen dit onder dezelfde voorwaarden te doen
als bij het originele werk. Door bij te dragen aan de standaard
verklaren zij hiermee in te stemmen.

## Kwaliteitsbeleid en benchmarking

Het beheer van de standaard wordt volledig open ingevuld. Dit borgt dat
zoveel mogelijk belangstellenden en belanghebbenden betrokken zijn bij
wijzigingen en besluitvorming.
