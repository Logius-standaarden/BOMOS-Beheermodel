# Communicatie

![](images/image10.png){width="2.6875in" height="0.53125in"}

## Promotie

Logius is promotor van de standaard. Zowel intern voor de toepassing van
de standaard in Logius voorzieningen als extern, door andere partijen te
informeren en adviseren over de mogelijkheden van de standaard. BOMOS
wordt via verschillende kanalen gepromoot. Ten eerste via de Logius
website en het Kennisplatform BOMOS. Naast communicatie op de website en
op het kennisplatform, organiseert Logius als uitvoeringsorganisatie
vrij toegankelijke bijeenkomsten voor de community, werkgroep en
adviesorgaan. Daarnaast promoot ook Forum Standaardisatie actief het
gebruik van BOMOS.

## Publicatie

Als een nieuwe versie van BOMOS de status \"In Gebruik\" heeft, worden
verschillende zaken gepubliceerd. Logius publiceert altijd de volledige
specificatie van de standaard op een deel van de Logius website.
Aanvullend publiceert Logius alle [genoemde documentatie](#documentatie).

## Klachtenafhandeling

Klachten over de opzet of de uitvoering van het beheerproces kunnen
ingediend worden bij Logius. Dit kan in principe via alle beschikbare
kanalen, zie kanalen bij [Helpdesk](#helpdesk). De indiener van de klacht krijgt
zo spoedig mogelijk en altijd terugkoppeling over de voortgang van en
beslissing over zijn klacht. Het adviesorgaan BOMOS is aanspreekpunt
voor klachten over het beheer van BOMOS door Logius.
